---
title: Balsamiq Uygulaması İle Web Arayüzü Tasarımı
date: 2014-06-06
author: safiyesepetci
tags:  balsamiq, mybalsamiq, interface, design, tr
---
Genelde web projeleri arayüzünde, detaylı çizime başlamadan önce bir ön çizim yapılır. Bu çizim son kullanıcının görmesini istediğimiz tasarıma kılavuzluk eder. Bazı arayüz tasarımcıları prototiplendirme işini kağıt üzerinde, bazıları ise bu iş için hazırlanmış programlarda yapar. Bizim firma olarak kullandığımız uygulama [Balsamiq](http://www.mybalsamiq.com). Bu uygulama sayesinde kolay ve hızlı bir şekilde prototip oluşturabiliyoruz. Bir web sayfasında ya da tasarımını yapacağımız uygulamada kullanılması muhtemel bütün tasarım elemanları balsamiq çizim aracında hazır bulunuyor. Yapmamız gereken tek şey kullanacağımız elemanın rengini, boyutunu ve yerleşim düzenini ayarlamak oluyor. Şimdi balsamiq uygulamasının özelliklerine bir bakalım.

## Özellikleri
 - Component kısmında tasarım için gereken elemanların bir çoğu hazır bir şekilde kullanılmayı bekliyor. Ama bunlar yeterli gelmediyse kendi tasarımlarımızı tasarıma dahil edebiliyoruz. 
 ![Balsamiq Application](../assets/images/articles/2014-06-06-balsamiq-app/balsamiq5.jpg)
 - Farklı component'ler için farklı özellikler karşımıza çıkıyor. Her component'te karşımıza çıkan ortak özellikler ise gruplama, sembole çevirme, kopyalama, geri alma, konum ve boyutlandırma ayarları. Yaptığımız her çalışmayı sembole çevirebilir ve diğer mockup'larda kullanabiliriz. 
 ![Balsamiq Application](../assets/images/articles/2014-06-06-balsamiq-app/balsamiq6.jpg)

Ayrıca;

- Oluşturulan mockup‘ lara yorum bırakabiliyoruz.
- Çok kullanıcılı çalışma yapabiliyoruz.

### Versiyonlama:

Proje üzerinde çalışırken kaydettiğimiz her değişiklik geri alınabiliyor. Diyelim ki 3 hafta öncesinin çalışmasına geri dönmek istiyoruz, yapacağımız şey dosyayı geri almak veya klonlayıp üzerinden devam etmek olacaktır.

![Balsamiq Application](../assets/images/articles/2014-06-06-balsamiq-app/balsamiq1.jpg)
### BMML(Balsamiq Mockups Markup Language)dosya uzantılı ürün çıktısı:

Program, çizimi yapılan çalışmanın çıktısını `.bmml` formatında, indirilmeye hazır bir şekilde bekliyor. Aynı projede yer almadığınız bir kişiye indirdiğiniz `bmml` dosyasını göndermeniz yeterli. Upload edip üzerinde değişiklik yapabilecektir. İstersek `pdf` formatlı olarak da dosyayı indirebiliyoruz.

![Balsamiq Application](../assets/images/articles/2014-06-06-balsamiq-app/balsamiq2.jpg)
### Proje üzerinde çoklu çalışma ortamı;

Oluşturduğunuz projeye kişileri dahil edip, aynı anda farklı mockup’ larda çalışabiliyoruz.

![Balsamiq Application](../assets/images/articles/2014-06-06-balsamiq-app/balsamiq3.jpg)


Program arayüz tasarlamak için son derece kolay ve kullanışlı. Sizde kısa sürede öğrenip kullanacağınız bir arayüz oluşturma programı arıyorsanız  [balsamiq](http://www.mybalsamiq.com) adresinizi ziyaret edebilir ve bir aylık deneme sürümününden yararlanabilirsiniz.


