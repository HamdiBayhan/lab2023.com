---
title: Balsamiq Uygulaması İle Web Arayüzü Tasarımı
date: 2014-06-06
author: safiyesepetci
tags:  balsamiq, mybalsamiq, interface, design, tr
---
Genelde web projeleri arayüzünde detaylı çizime başlamadan önce bir ön çizim yapılır. Bu çizim son kullanıcının görmesini istediğimiz tasarıma kılavuzluk eder. Bazı arayüz tasarımcıları prototiplendirme işini kağıt üzerinde, bazıları ise bu iş için hazırlanmış programlarda yapar. Bizim firma olarak kullandığımız uygulama [Balsamiq](http://www.mybalsamiq.com).

## Özellikleri

### Versiyonlama:

Proje üzerinde çalışırken kaydettiğimiz her değişiklik geri alınabiliyor ve .bmml çıktısı indirilmeye hazır bir şekilde bizi bekliyor. Diyelim ki 3 hafta öncesinin çalışmasına geri dönmek istiyoruz, yapacağımız şey dosyayı geri almak ya da klonlayıp üzerinden devam etmek.

### BMML(Balsamiq Mockups Markup Language)dosya uzantılı ürün çıktısı:

Program yapılan çalışmanın çıktısını .bmml formatında veriyor. Aynı projede yer almadığınız bir kişiye indirdiğiniz .bmml dosyasını göndermeniz yeterli. Upload edip üzerinde değişiklik yapabilecektir. İstersek pdf formatlı olarak da dosyayı indirebiliyoruz.

### Proje üzerinde çoklu çalışma ortamı;

Oluşturduğunuz projeye kişileri dahil edip, aynı anda farklı mockup’ larda çalışabiliyoruz.

### Temel araçların kullanım kolaylığı:

Program arayüz tasarlamak için son derece kolay ve kullanışlı.

- Oluşturulan mockup‘ lara yorum bırakabiliyoruz.
- Çok kullanıcılı çalışma yapabiliyoruz.
- Sık kullanılan tasarımları sembol haline getirip farklı mockup’ larda kullanabiliyoruz.

