---
title: 3D Karakter Modelleme ve Animasyon Outsource İş İlanı
date: 2013-10-26 19:53 UTC
tags: 3d, animasyon, cg, iş teklifi, modelleme, outsource
---

## Tanım

[lab2023][1] firması olarak bir projede kullanılmak üzere 3D Grafik karakter(ler) modellenmesi ve bu karakter(ler)e ait animasyonlara ihtiyacımız vardır. Bu işleri uzmanlık alanındaki kişilere outsource vermeye karar verdik. Bu bağlamda aşağıda ön detayları bulunan işi almak isteyen arkadaşlara veya firmalara bu ilanı yayınlamanızı ve eğer ilgi duyuyor iseniz bizimle iletişime geçmenizi rica ederiz.

## İhtiyaçlar ve Deadline

Teklif birim fiyatını belirlemek adına sizden 1 adet Aslan karakteri modellemeniz istenecektir. Bu çalışmanızın ardından talep edilen toplam 4 adet diğer hayvanlar da sizinle paylaşılacaktır. Bu modelleme gerçeğe yakın olacak ve ilgili hayvana bir karakter yüklenecektir.

Nihai sonuç için [Madagascar][2] veya [Madagascar: Escape 2 Africa][3] filmindeki Alex karakterini veya diğer Aslanları referans alabilirsiniz. Karakterleri [şu adresten][4] veya [şuradaki Google görsellerinden][5] inceleyebilirsiniz. Karakterler yaklaşık olarak bu filmdeki gerçeklilik ve sempatiye sahip olmalıdır.

Karakter modellemesi haricinde karaktere kendine özgü hareketler de yaptırılacaktır. Bu bakımdan karakterin bu davranışlarının max. 5'er saniyeyi geçmemeyecek animasyonlar haline getirilmesi istenmektedir. Doğal olarak karakterin bir iskelet sistemine sahip olması beklenmektedir.

### Karakter için istenilen referans hareketler ve olaylar

*   Beslenme: Kendisine verilen bir büyük bir biftek parçasını yakalama ve onu yeme.
*   Acıkma: Ekrana vurarak ve ses çıkararak açıktığını belirtme.
*   Uyuma: Bulunduğu alanda sakin bir şekilde uyuklama-dinlenme halinde bekleme.
*   Sevilme ve mutlu olma: Sahibi tarafından sevildiğini gösteren bir ibare.
*   Saklanma: Ekranın herhangi bir bölgesine saklanma.
*   Kendine özgü bir hareket yapma: Aslan karakteri için ses çıkararak Kükremek.
*   Gıdıklanma ve gülme

**Ortam**

Karakter kendine uygun bir ortamda bulunacaktır. Kaplan için Ormanlık bir alanda arkaplanda bitki ve ağaçların olduğu ön planda da bir topraklık alanda hayvanın bulunması sağlanabilir. Bunun için yine [Madagascar][2] veya [Madagascar: Escape 2 Africa][3] filmindeki atmosferi referans alabilirsiniz.

Yukarıda bahsi geçen 1 adet karakterin ve karakterin kendine ait doğal ortamının realistik ve sempatik şekilde modellenmesi, istenilen davranış biçimlerinde animasyonunun hazırlnaması için sizden bir deadline belirleneminizi rica ediyoruz.

## Çalışma şekli

*   Çalışmalar dropbox üzerinden source kodları ile alınır. İlgili source kodların lisansları müşterimize ait olacaktır.
*   Pre-production aşamasında çalışmalar bir onay mekanizmasından geçmelidir. Yani çalışmayı yapmadan önce mutlaka ama mutlaka bize bir eskiz şeklinde çizim göndermeniz ve animasyonlar için story board hazırlamanız gerekmektedir. Biz yaptık budur gibi oldu bitti olmamalıdır.
*   Çalışmaların tercihen popüler bir 3D modelleme programların yapılması beklenmektedir.
*   3D Studio Max tercihimizdir ancak Maya ile çalışacağız derseniz karşı çıkmayız. Organik modelleme için ayrıca ZBrush kullanıyorsanız bunu yadırgamayız. Ancak pek popüler olmayan bir program ile çalışırsanız bizim için kaynak kodları düzenlemek veya düzenletmek adına problem çıkabileceğinden tercih sebebi olmayacaktır. Eğer 3Ds Max kullanacaksanız sizinle aynı dili konuşur ve daha iyi anlaşabiliriz.
*   Post-production kapmsamındaki görsel efekler, renk, kesme kırpma v.b. ayarlamalar için ise Adobe Premiere ve Adobe After Effect kullanıyorsanız sizinle aynı dili konuşur ve daha iyi anlaşabiliriz.
*   Modellere ve animasyonlara 3. parti modeller, dokular, render kütüphaneleri, scriptler v.b. dahil edecekseniz bunların kaynaklarını belirtmenizi ve lisanslarını mutlaka ama mutlaka bizimle paylaşmanızı rica edeceğiz.
*   Yine aynı şekilde animasyonlarda kullanılacak sesler veya ses efektleri lisansa tabi olmalıdır.
*   Biz firma olarak 3. parti kaynak kullanımındaki lisans konularında hassasız, sizlerin de aynı özeni göstereceğinizden emin olmamız gerekmektedir.

## Ödeme Süreçleri Penaltı ve Deadline

*   Bizler müşterilerimiz ile nasıl sözleşme ve ödeme planı uyguluyorsak aynı süreç burada da gerçekleşecektir.
*   %25 Peşinat, işin bitiş oranına göre iki haftalık veya aylık olarak ödeme yapılacaktır. İşin %70'i bittiyse %70 oranında ödemenizi alacaksınız.
*   İki taraflarda yükümlülüklerine uymazsa bir cezai yaptırım olacaktır. Bizler ödemeleri gününde, sizlerde iş teslim tarihine uymazsanız günlük olarak bir cezai yaptırım olacaktır.

## Gizlilik Sözleşmesi

Teklifinizin 2. aşamaya geçmesi halinde proje detaylarını sizinle paylaşacağımızdan fikri hakların korunması açısından aramızda bir gizlilik sözleşmesi imzalamamız gerekmektedir. Gizlilik sözleşmesi ile ilgili detaylar aşağıdaki gibidir.

*   Müşterimizin isteği doğrultusunda [gizlilik sözleşmesini][6] indirip imzalayıp taranmasını, info[at]lab2023.com adresine email, aslınıda Pamukkale Üniversitesi Teknokent Z13 Kınıklı Denizli adresine göndermenizi rica ediyoruz.

*   İlgili belgeler bize ulaştıktan sonra projenin ve yapılacak grafik işlerinin detaylarını içeren 4 sayfalık bir grafik ihtiyaç dosyasını istediğiniz email adresine ulaştıracağız.

*   Teklif vermeniz için bu döküman yeterli ise gizlilik sözleşmesini anlaşırsak verebilirsiniz ancak bu döküman dışında ki sorularınıza cevap alamayacaksınız.

## Teklifleriniz

*   Lütfen tekliflerinizi info[at]lab2023.com adresine gönderiniz.
*   Teklifinizde freelancer olup olmadığınız, şuan bir firmada çalışıp çalışmadığınız, daha önceki çalışmalarınız, fatura kesip kesemeyeceğiz, daha önce hangi projelerde bulunduğunuz, ekip çalışmasına yatkınlığınız, CV'niz, blog adresiniz, varsa Dribbble, Behance, iStockphoto v.b. portfolyo adresleriniz gibi sizi tanıyabileceğimiz bilgiler ayrıca **deadline**, **fiyat** olmalıdır.
*   Anlaşmadan önce mutlaka ama mutlaka çalışmalarınızı ve tarzınızı görmemiz gerekmektedir. Örnek çalışmalarınızı mutlaka paylaşmanızı rica ediyoruz.

**Örnekler ile ilgili linkler**

*   [Madagascar][2]
*   [Örnek görüntü - 1][7]
*   [Örnek görüntü - 2][8]
*   [Örnek görüntü - 3][9]
*   [Örnek görüntü - 4][10]
*   [Madagascar: Escape 2 Africa][3]
*   [Örnek görüntü - 1][11]
*   [Örnek görüntü - 2][12]

İlgilenen arkadaşlar bize **0 258 215 5010** nolu telefondan veya **Tayfun Öziş ERİKAN - tayfun.ozis.erikan[at]lab2023.com** adresinden konu hakkında iletişime geçebilirler.

**Eğer ayrıca paylaşmak isterseniz dokümanın [PDF halini buradan indirebilirsiniz.][13]**

İlgilenenlere şimdiden teşekkürler. İyi çalışmalar.

 [1]: http://www.lab2023.com
 [2]: http://www.imdb.com/title/tt0351283/
 [3]: http://www.imdb.com/title/tt0479952/
 [4]: http://www.madagascar-themovie.com/
 [5]: https://www.google.com/search?q=madagascar+movie&tbm=isch
 [6]: https://dl.dropboxusercontent.com/u/54382764/matbuatlar/matbuat-gizlilik-sozlesmesi.pdf
 [7]: http://www.imdb.com/media/rm3844768768/tt0351283
 [8]: http://www.imdb.com/media/rm3207234560/tt0351283
 [9]: http://www.imdb.com/media/rm2267710464/tt0351283
 [10]: http://www.imdb.com/media/rm3106571264/tt0351283
 [11]: http://www.imdb.com/media/rm285643776/tt0479952
 [12]: http://www.imdb.com/media/rm235312128/tt0479952
 [13]: http://www.lab2023.com/wp-content/uploads/2013/10/3d_modelleme_ve_animasyon_isleri_outsource.pdf

[Tayfun Öziş ERİKAN](http://twitter.com/toziserikan)